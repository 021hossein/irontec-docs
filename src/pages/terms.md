---
title: شرایط استفاده از خدمات
---

# شرایط استفاده از خدمات

متن حاضر دربرگیرنده‌ی شرایطی است که شما با استفاده از سرویس آیرون‌تک، در جایگاه یک کاربر، می‌پذیرید. این توافق‌نامه رابطه‌ی میان ما یعنی عرضه‌کننده‌ی خدمات و شما، کاربر گرامی را شفاف‌تر می‌کند و با بروز اختلاف میان ما و شما، برای داوری یا قضاوت در مراجع قانونی حل اختلاف می‌تواند مورد استفاده قرار گیرد.
کاربر با ثبت نام در آیرون‌تک و استفاده از هر یک از خدمات ما تایید می‌کند که از مفاد دو سند «شرایط استفاده از خدمات (Terms of Service)» و «سیاست حفظ حریم خصوصی (Privacy Policy)» مطلع شده، آن‌ها را مورد پذیرش قرار داده و به موارد مطرح شده در هر دو مستند پای‌بند است.
از آن‌جایی که ممکن است مفاد هر یک از مستندات ذکر شده در هر زمان از سوی شرکت آیرون‌تک، مورد بازبینی و به‌روزرسانی قرار گیرد، لازم است کاربر همواره به لینک‌های مربوط به هر کدام مراجعه کند و از به‌روزرسانی و تغییرات احتمالی آن‌ها آگاه شود. اگر چه عدم مراجعه کاربر به این دو سند، مانع از اجرای مفاد آن نخواهد بود و این مستندات بلافاصله پس از هر گونه تغییر، به اجرا گذاشته خواهد شد.
هر گونه مشاهده یا استفاده‌ی شما از هر یک از اجزای وب‌سایت و خدمات آیرون‌تک به‌معنی اطلاع، موافقیت، پذیرش و پای‌بندی به مفاد هر دو سند است. از این رو خواهشمندیم اگر هر یک از مفاد این مستندات برای‌تان قابل پذیرش نیست، به بهره‌گیری از خدمات آیرون‌تک خاتمه دهید.

## حقوق معنوی
ما از اسم آیرون‌تک، استفاده می‌کنیم. مالکیت انحصاری و تمام حقوق مادی و معنوی این اسم، ایده‌های به‌کارگیری شده، محصول، سرویس و محتوای منتشر شده به هر شکل در وب‌سایت irontec.ir و تحت هر زیردامنه‌ی آن برای شرکت آیرون‌تک (سهامی خاص) محفوظ است و استفاده و بهره‌برداری از آن به هر شکل و با هر نیتی، برای پروژه‌ها و امور شخصی، تجاری یا عام‌المنفعه، اعم از مستقیم یا غیرمستقیم، بدون مجوز کتبی از آیرون‌تک ممنوع و غیرمجاز است. رابط‌های گرافیکی، طراحی و تصویرسازی‌ها، اطلاعات و داده‌ها، کدهای کامپیوتری، متون آموزشی و دیگر عناصر تولیدشده‌ی آیرون‌تک از مصادیق محتوای منتشر شده هستند. به هنگام هرگونه بهره‌برداری غیرمجاز، حق آیرون‌تک بر اقامه‌ی دعاوی قانونی مرتبط و پی‌گیری حقوق خود از مجاری قانونی محفوظ خواهد بود.

## اطلاعات محرمانه
شما با عضویت و استفاده از محصولات آیرون‌تک و با ذخیره‌ی داده‌ها یا عبور ترافیک وب‌سایت خود از این سامانه‌ی ابری، اجازه می‌دهید شرکت آیرون‌تک در چهارچوب سیاست حفظ حریم خصوصی خود، تمام درخواست‌های ارسالی کاربران سایت‌تان را دریافت، بررسی و تحلیل کند، از حملات احتمالی جلوگیری به‌عمل آورد و محتوای پالایش‌ شده را به سرور(های) اصلی بفرستد. آمار و گزارش‌های به‌دست آمده از مجموعه‌ی این عملیات‌ها در پنل کاربری در اختیار شما قرار خواهد گرفت، تمامی این اطلاعات نزد آیرون‌تک محرمانه قلمداد می‌شود و به‌جز در موارد الزام قانونی در اختیار هیچ شرکت یا نهاد ایرانی یا بین‌المللی قرار نخواهد گرفت.


## مسوولیت محافظت از رمز عبور
آیرون‌تک تلاش کرده است تا کاربران نتوانند از رمز عبور ساده استفاده کنند اما ممکن است کاربران از رمزهای عبور متداول استفاده کنند یا در حفظ و نگه‌داری رمز عبور خود دقت کافی را نداشته باشند. در این موقعیت با سواستفاده از آن رمز عبور ممکن است آیرون‌تک، با اختلالاتی مواجه شود یا مورد سواستفاده قرار گیرد. در این موقعیت آیرون‌تک هیچ‌گونه مسوولیتی را قبول نخواهد کرد.
آیرون‌تک به‌شدت تاکید می‌کند از رمز عبورهای پیچیده استفاده کنید و از انتشار آن به‌شکل مجازی و فیزیکی بپرهیزید.

## ارتباطات دیجیتال
با استفاده از خدمات آیرون‌تک، شما موافقت می‌کنید ارتباطات دیجیتال مانند دریافت اطلاعیه، ایمیل، پیامک، اعلان، پشتیبانی به‌شکل پاسخ به «تیکت» و... جایگزین روش‌های سنتی ارتباطات مانند فکس، تلفن، نامه و مراجعه حضوری شود؛ در نتیجه، هرگونه مکاتبه به‌روش‌های دیجیتال ذکرشده از نظر قانونی معتبر خواهد بود.

## عضویت خبرنامه
با ساخت حساب کاربری آیرون‌تک موافقت می‌کنید ایمیل‌ها و پیامک‌های (SMS) اطلاع‌رسانی و خبرنامه‌ی آیرون‌تک برای‌تان ارسال شود. اگر تمایلی به دریافت این موارد ندارید، می‌توانید اشتراک خود را لغو کنید، اما در این موقعیت، ابر ‌آروان مسوولیتی در قبال بی‌اطلاعی شما از پیام‌هایی که از این مسیرهای ارتباطی منتشر می‌شوند، نخواهد داشت.

## استفاده از خدمات رایگان
اگر از خدمات رایگان آیرون‌تک استفاده می‌کنید، مشمول پشتیبانی اختصاصی، قرارداد سطح کیفیت خدمات (SLA) و جبران خسارت اختلال نمی‌شوید. آیرون‌تک در تغییر قابلیت‌ها و ویژگی‌های سطح رایگان خدمات خود در هر زمان، یا حذف آن به‌طور کلی، مختار است و ارایه‌ی رایگان این خدمات یا تداوم آن‌ها هیچ‌گاه تعهدی برای آیرون‌تک ایجاد نخواهد کرد.

## نسخه‌ی آزمایشی
آن دسته از خدمات آیرون‌تک که در وضعیت «نسخه‌ی آزمایشی» و «Beta» اعلام می‌شوند، در وضعیت پایدار نیستند و نباید از سوی کاربران برای تولید و عرضه‌ی محصول نهایی و اصلی‌‌شان به‌کار گرفته گرفته شوند. آیرون‌تک این اختیار را دارد که هر زمان در خدمات نسخه‌ی آزمایشی خود تغییر ایجاد کند یا اطلاعات موجود روی این دسته از خدمات را حذف کند. در مورد اخیر، بازگردانی اطلاعات ممکن نخواهد بود.

## دامنه‌ی خدمات پشتیبانی فنی
کارشناسان پشتیبانی فنی آیرون‌تک تنها در حوزه‌ی زیرساخت ابری و مشکلات مرتبط با محصولات آیرون‌تک به ارایه پشتیبانی می‌پردازند.
